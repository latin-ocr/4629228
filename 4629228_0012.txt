—V1—-..

quum hodieque extet Lysiae oratio κατὰ Ἐπικράτους καὶ τῶν συμπρεσβευτῶν, quum in nia*
nibus habeamus Demosthenis orationes πρὸς Ναυσίμαχον καὶ Ξενοπείθη, κατὰ Εὐέργου καὶ
Μνησιβούλου, quum olim extiterit Lysiae oratio πρὸς Νικόδημον καὶ Κριτόβουλον, Isaei κατὰ
Ἐλπαγόρου καὶ Δημοφᾶνους, Hyperidis πρὸς Πυθέαν καὶ Λυκοῦργον, Dinarchi πρὸς Περικλέα καὶ
Δημυκράτην, orationes igitur contra duos scriptae non adeo rarae fuerint usu, unusquisque,
qui modo legit λόγος κατ’ Ἀλκιβιάδη καὶ Φαίακος γεγραμμένος, in eam primum defertur sen·
tentiam, ut orationem contra Alcibiadem et Phaeacem scriptam significari credat. Verum
tamen, cum ea sit Plutarchei loci cohaerentia, ut significanda fuerit oratio ab Phaeace non
contra Phaeacem scripta, (quae enim eum locum praecedunt ad facundiam pertinent Phae-
acis, qui dicendi laude ab Alcibiade superatus sit, ipsius in republica adversario et aemulo),
quumque καὶ et aie tam similibus notis scribantur, ut et facile confundi possint et saepe
librariorum oscitatione confusa sint, ¹⁰) praestare videtur rescribere: Φέρεται δὲ καὶ λόγος
τις κατ’ Ἀλκιβιάδου ὦ ς Φαίακος γεγραμμένος „fertur oratio quaedam contra Alcibiadem scripta,
ut Phaeadsfl Id si recte coniicio, Plutarchus significasse putandus est, primum eam ora-
tionem admodum obscuram et ignobilem (λόγος τις), dein Phaeacis quidem nomine esse
inscriptam, inscriptionem autem eam suspectam videri. Verum ea de coniectura aliis aliud
placeat, quod Tayloro autem firmissimum visum est argumentum, id iam corruit ita, ut
plane iaceat. Quae vero praeterea Ruhnkenius et Valckenarius Tayloro opposuerunt, non
sunt admodum valida. Ruhnkenius enim „sed finge,“ inquit „Phaeacis esse orationem.
Illene Alcibiadem, quocum de Hyperbolo eiiciendo consenserat, tam indignis modis acce-
pisset? et quis orationem habet adversus eum, quocum conspiret?“ Ego vero et olim
licuisse arbitror et nunc licere, adversus quem orationem antea habueris, quem indignis
modis antea acceperis, cum eo postea in gratiam redire ‘atque de alio eiiciendo consilia
communicare. „Quid?“ pergit, „Phaeacis oratio, Plutarcho lecta, si ostracismum in
disceptationem vocasset Plutarchus rem confectam habuisset, nec ullo modo dubitare po-
tuisset, sicut dubitat, an Phaeacis partes quaedam in hoc certamine fuerint.“ His iam quo-
dammodo responsum est supra; neque enim illud dubitat Plutarchus, Phaeacisne quoque
eo in certamine partes suerint quaedam, sed illud unum dubitari dicit, Alcibiades utrum
cum Phaeace an cum Nicia de eiiciendo Hyperbolo conspiraverit, id quod poterat dubi-
tare, etiamsi hanc legit orationem atque ab Phaeace scriptam esse credidit. Valckenarius
autem „mirum est“, inquit, „si hanc ut Phaeacis legerit orationem Plutarchus, nihil inde,
quod ad Alcibiadem spectet, eum excerpsisse, praeter illud perpusillum sane. Multa ibi
habentur historica vitae Alcibiadis, quae Plutarchus attigisset, si cognita habuisset. “
Aliis contra visus est Plutarchus neque pauca ex hac oratione in suos usus vertisse, id re-
ctene sit visum, nunc non quaero, illud vero iam nunc licet contendere, praeter tributo-
rum novam descriptionem ab Alcibiade factam nullam rem commemorari ab oratore, quin
aPlutarcho significata sit, atque quod rerum utrique communium non ita conspirat enarratio
υτ videri possit ex altera altera expressa, id nemini mirum videbitur qui meminerit Plu-
tarcho indignum fuisse in illustrium virorum vitis scribendis multum adversariorum con-
viciis et contumeliis tribuere. Verum fac multa esse, quae excerpere potuerit ex oratione
Plutarchus, neque tamen excerpserit, num id si est mirum, magis mirum est, si eam ora-
tionem ut Phaeacis, quam si eandem ut Andocidis legit? Ego vero non credo. Quae re-
liqua profert Valckenarius , cum non faciant contra Phaeacem, ut orationis auctorem , sed

pugnent pro Andocide, ad quem superioribus commentationibus expositum est cur non
possit referri oratio, licebit verbo expedire. Namque cum tribus insuper usus sit argu-

 

ιο) cr. Bast. et Schaef. aa areg. cor. p. 24 sq. 201j217. 781. 816.

